# Thesis

Il presente documento descrive l'esperienza di tirocinio svolta presso l'azienda Sanmarco Informatica S.p.A. del laureando Riccardo Carraro, nel periodo 20 maggio - 12 luglio 2024. 
    
L'obiettivo era lo sviluppo di una visualizzazione tridimensionale per la gestione di magazzino, dando la possibilità di creare ordini di movimentazione della merce in modo intuitivo e veloce mediante un'operazione di _drag & drop_ direttamente nell'ambeitente 3D. Il lavoro svolto è stato direttamente integrato nel software sviluppato dall'azienda, risultando in un'estensione delle funzionalità utilizzabili del prodotto.

Il documento è strutturato in quattro capitoli, quali:
- *L'azienda Sanmarco Informatica*: presenta il contesto organizzativo e produttivo in cui il laureando è stato inserito;

- *Il tirocinio*: descrive il progetto proposto, il rapporto dell'azienda con lo _stage_ e le motivazioni che hanno portato alla scelta di questo progetto;

- *Svolgimento del tirocinio*: descrive il metodo di lavoro adottato, le attività svolte e i risultati ottenuti;

- *Valutazione*: riporta le considerazioni finali del laureando sul progetto svolto e sulle competenze acquisite.

\
Al fine di agevolare la lettura, il documento rispetta le seguenti convenzioni tipografiche:
- i termini in linguaggio diverso dall'italiano sono posti in _corsivo_;

- ogni immagine è correlata da una didascalia e la fonte da cui è stata tratta;

- i termini riportati nel glossario sono corredati da una _G_ posta a pedice.

\
In appendice è presente il glossario dei termini meno consueti utilizzati, insieme alla lista di abbreviazioni e acronimi e alla bibliografia e sitografia consultata.